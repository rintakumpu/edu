# Taide- ja kulttuurijournalismin kurssi #
Luento III; 18.10.2013; Tauno Nurmela -sali

## Anu Silfverberg &amp; Narratiivinen journalismi ##

Aikakauslehtijournalismi contra uutisjournalismi. Inverted pyramid contra talo, jonka voi rakentaa monella mahdollisella tavalla &ndash; kunhan sisään pääsee ja sisällä mahtuu liikkumaan. Narratiivisuutta tämä talossa liikkuminen.

"Aikakauslehtijuttu myy itsensä kuin romaani", lukijalla ei välttämättä lähtökohtaista motivaatiota lukea juttua. Kirjoitetaan ideasta, ei aiheesta. Mikä erottaa aiheen ideasta? 

Idea sisältää tyylilajin, aiheen rajauksen, haastateltavan ja toteutustavan sekä kohdelehden. Esimerkiksi vanhusten yksinäisyys on vasta aihe vs. ketä haastatellaan, miten aiheeseen mennään sisään jne. mahdollisesti jopa synopsis.

**"Halpoja"" kikkoja:**

* Mitä kertoisit kaverille aiheesta ensimmäisenä? Sisältyykö aiheeseen ristiriita (asiat "sekä-että", *voice-countervoice*, tai jopa konflikti, vaikkakin eri asia)? 
* Ketkä ovat päähenkilöitä? Voi olla vaikkapa esine, esimerkiksi kirjan syntyhistoria.
* Mitä tunteita aihe herättää itsessä?
* Kirjoita kahden virkkeen ingressi heti alussa.
* Mistä voisi alkaa, mihin voisi päättyä?

Minän kirjoittaminen juttuun oltava perusteltua! Usein tulee vain lukijan ja aiheen väliin.

**Miten paljonpuhuttua tarinallisuutta voi tuoda juttuihin lisää?** Erityisesti asiajutut vaativat kerronnallisuutta tuekseen. 

Vrt. *new journalism*, huomio myös dialogiin. "Näytä, älä selitä.", ajattele metaforisin kuvin, henkilöt tekojen kautta, teot jotka määräävät ihmisen elämää &gt; adjektiivit, sama kuvailussa, vältä adjektiiveja. Sitaatteihin kannattaa nostaa henkilöiden omaa kieltä.

Kertojaäänestä tulee olla tietoinen, älä kirjoita minäkertojaa juttuun vahingossa, jos toimittajan rooli ei ole osa juttua.

**John Sawatsky**: 

* Esitä avoimia kysymyksiä (paitsi silloin kun pakko), erit. "Missä näkyy konkreettisesti?", "Voitko antaa esimerkin?"
* Uskalla kysyä uudelleen, jos et saa vastausta.
* Toimittajan rooli selkeäksi, olet haastattelemassa, et juttelemassa tai leikkimässä kaveria tai kertomassa omia kokemuksia.
* Vain yksi kysymys kerrallaan. Jos kysyt kaksi kysymystä, haastateltava erittäin todennäköisesti vastaa vain jälkimmäiseen.
* Älä kysy johdattelevia kysymyksiä.
* Kestä hiljaisuutta.
* Uskalla olla tyhmä. Etsi tyhmiin kysymyksiin viisat vastaukset.
* Haluatko haastattelupaikan henkilöksi, tila joka aiheuttaa reaktion haastateltavassa.
* Tartu asioihin. 
* "Jotain muuta mitä tulee mieleen?"

Rakenne, temaattisen rakenteen miettiminen. Usein (haastatteluista) paljon hyvääkin materiaalia, joka ei kuulu jutun pääteemoihin, joita usein noin neljä kappaletta. Yksi asia kerrallaan ja vain kerran (ellei tietoista, motivoitua toistoa)

Toimivia aloituksia. Kohtaus, yllättävä sitaatti/väite, anekdootti. Yleisluontoiset tai täysin kronologiset aloitukset harvemmin toimivat. Hiipuukoo vai loppuuko juttu? 
