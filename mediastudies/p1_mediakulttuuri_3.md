# P1. Mediakulttuuri ja sen kehitys #

Luento 3, **Tommi Römpötti**, 07.11.2013, LSXI 

## Journalismin ja julkisen sfäärin synty ##

Journalismi kielen kautta, *jour*, päivänkohtainen. (Nykyään reaaliaikainen) faktapohjainen joukkoviestiminen. Laajana viitekehyksenä laaja kirjo välineitä, esim. printtijournalismi ja sähköinen journalismi (radio, televisio, myöhemmin internet). Miten sosiaalinen media vaikuttanut journalismin käsitteeseen? Esimerkiksi Uuden Suomen blogit. 

## Journalismin esiasteet ##

Journalismilla erilaisia määritelmiä ja määrittäviä tekijöitä. Määritelmä tarvitaan mm. kehityksen määrittelemiseen. Antiikissa (Roomassa) jo tiedotteita, mutta journalismilla yleensä tarkoitetaan muuta kuin hallinnolta tulevaa viestimistä.

Ennen myöhäiskeskiajan Eurooppaa (1300-luvun alusta 1500-luvun alkuun) tiedonvälitys oli henkilökohtaisten lähettien varassa. Myöhäiskeskiajalla uutisesitykset usein suullisia, helposti muistettavia muotoja, usein fiktion muodot, kuten esim. balladit ja runot. Sisälsivät spektaakkelin elementtejä, asioiden korostamista &rarr; sensaationäkökulma journalismiin. 

Uuden ajan alussa *uutiskirjeet*, ensimmäinen muoto, jota kopioitiin paljon ("painokset" 200&ndash;500). Sanomalehtien esiasteita rajatulle ihmisjoukolle, keskittyivät erityisesti kaupankäyntiin ja talouteen, sisälsivät satonäkymiä, hintatietoja jne. (toki tärkeitä myös hallitsijoille)

Fuggerien kauppahuone alkoi monistaa ja myydä uutisia 1500-luvun alussa, sanomalehden varhaisvaihe, aggregoivat uutiskirjeitä. 

Uutiskirjeitä pidettiin jo faktapohjaisina, otettiin/pyrittiinä välittämään objektiivisina. Peruspiirteinä myös uutisluontoisuus ja epäpoliittisuus (**Pertti Hemánus**, *Viestinnän ja joukkotiedotuksen perusteet. Johdatus tiedotusoppiin 1.)*

## Eliittilehdistön aika (1600- ja 1700-luvut) ##

Uutiskirjeiden nimeäminen ja säännöllisyys johtivat lähelle sanomalehtiä, sanomalehtien ajatusta. Aikaa sanottu *eliittilehdistön* ajaksi, koska vain uusi nouseva eliitti(kauppiaat) pystyi hyödyntämään lehtiä. 

Autoritaarisia ja valistavia/kasvattavia (myös epäpoliittisia), oleellista paitsi faktapohjaisuus myös ihmisten kontrolli ylhäältä alaspäin, papisto jne. Keskittyivät ulkomaanuutisiin, pyrkivät laajentamaan samalla ihmisen kuvaa maailmasta.

Kuvitellun, ideaalisen yhteisön luominen viestinnällä. Lehden sisältö ei välttämättä kuvaa lehden lukijoiden elämää.

(*London Gazette* ensimmäinen kaksipalstainen lehti 1600-luvulla)

### Eliittilehdistö Suomessa ###

Lehtiä lukeva eliitti ruotsinkielistä, lehdet tilattiin aluksi Tukholmasta. Ensimmäiset suomalaiset lehdet H.G. Porthanin *Tidningat Utgifne af et Sällskap i Åbo* 1771 ja *Suomenkieliset Tietosanomat* (1775&ndash;1776, Antti Lizenlius &ndash; papeilla muutenkin suuri vaikutus varhaisessa suomalaisessa lehdistössä, tietyn kuvan rakentaminen maailman tapahtumista)

1800-luvun alussa Suomen sodan jälkeen Suomi liitettiin Ruotsista Venäjään, Suomen kielestä tuli enemmistön kieli. Fennomaaninen paine alkoi näkyä lehdistössä. 1840-luvulla mm. *Suometar*, *Kanava*, *Maamiehen ystävä* (J.V. Snellman ja Hegeliläisyys, määritteli kollektiivista vapautta, kansakuntaa).

## Poliittisen lehdistön kausi (1750&ndash;) ##

Vahvasti kytköksissä Ranskan vuoden 1789 vallankumoukseen, porvariston nousuun. Liberalistinen sananvapaus, kenellä tahansa oikeus julkaista omia käsityksiään *julkisesti*. &rarr; Uudenlainen *julkisuus* ja lehdistön politisoituminen

Autoritaarisuuden murtuminen, ideaali jokaisen mahdollisuudesta päästä ääneen. Kysymys siitä kuka voi hallita, päästä ääneen. Taloudellisen libaralismin keskeisyys. Äänten moninaisuus luo myös lukuisia erilaisia kuviteltuja yhteisöjä (myöhemmin esim. työväenlehdet).

Lehtien tehtävänä koota ihmiset näkemään maailma valitusta näkökulmasta, "faktasta väritykseen". 1800-luvun kuluessa myös porvaristo muuttui uudistajasta konservatiiviseksi. Dikotomioiden nousu, julkaisuista riippuen yhteisöt/ero, valta/vallaton, me/muut (me v. valtaapitävät, vallan kritiikki, vallan vahtikoira) jne.

### Poliittinen lehdistö Suomessa ###

Merkittävä osa kielipoliittista taistelua 1800-luvulla. Nationalistisuuden nousu, kieli kiistakapulana. Ruotsi hallinnon ja kulttuurin kieli. 1800-luvun lopulla radikaaleja kielipoliittisia lehtiä, 1869 *Uusi Suometar*, 1889 *Päivälehti* (Juhani Aho, Eino Leino), lakkautettiin venäläiskriittisenä 1902, vuonna 1904 jatkoi *Helsingin Sanomina*.

*Työmies* 1895 ensimmäinen työväen lehti.

### Julkisuuden synty ###

**Jürgen Habermas**, "Julkisuus" (kts. *Tiedotustutkimus* 3/1985, myös *Julkisuuden rakennemuutos: Tutkimus yhdestä kansalaisyhteiskunnan kategoriasta*). Julkisuus on mielipiteen muodostumisen alue, jolla on yleistä merkitystä. Tiedotusvälineet julkisuuden välittäjiä (vrt. aiemmin foorumit, kahvilat jne.)

Julkisuus alkaa kehittyä kirjapainotaidosta lähtien. Ranskan vallankumous &amp; tämän tuottama kriittinen julkinen keskustelua politiikasta, julkinen mielipide, propaganda. Poliittisen julkisuuden kärki: kritiikki hallitusvaltaa vastaan.

## Lehdistön kaupallistuminen (800&ndash;) ##

(Voidaan ajatella tai olla ajattelematta lehdistön viimeisenä vaiheena.) Yhdysvalloissa jo 1830-luvula puhtaasti kaupallisia so. rahantekoon perustettuja lehtiä. Esim. *The New York Sun* (1833). Taustalla teollinen vallankumous &amp; muutto kaupunkeihin, mutta myös paperituotannon ja siihen liittyvän teknologian kehitys (halvat pennilehdet).

&rarr; Lehti muuttuu myytäväksi tavaraksi, väline tuottajan/myyjän kannalta tärkein. Lehdistön kaupallistumisen seurauksena tosiasioiden merkityksen nousu &rarr; uutistoimistot. (Lehden **kaksi yleisöä**, se joille lehti myydään sekä mainostajat, joille myydään levikkiä. &rarr; Uutisen muoto erotettavissa "muusta materiaalista"", mitä, kuka, missä, milloin, miksi, millä seurauksilla. &ndash; "Uutinen kirjoittaa itse itsensä", mikä on tätänykykä *kirjaimellisesti* totta.)

Taloudelliset paineet näkyvät uutisaiheiden muutoksessa, uutisaiheiden keveneminen. Samassa julkisuuden hallitsemisen tarve &ndash; ja muuttuminen myytäväksi tuotteeksi (PR). Katastrofien merkityksen nousu.

Sensaatio- v. laatulehdistö. Esim. **Hearstin** *New York Journal* v. **Pulitzerin** *New York World*.

## Konvergenssi ##

Journalistinen tai muu mediasisältö sovitetaan jaettavaksi usesaan käyttöliittymään. Esim Ylen uutiset televisioon, radioon, internetiin ja mobiililaitteisiin. Onko vastaanottajan kannalta joustavaa tai mukavaa?
