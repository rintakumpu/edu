# Johdatus mediatutkimukseen #
**Veijo Hietala**; 8.10.2013; Pha 1

Edellisellä kerralla (+intro): Valokuvat aikajatkumolla (kuvien narratiivistaminen, narrativisointi). Kuvien konnotaatiot, denotaatiot (vrt. kasvojen ilmeet napalmitytössä vs. Vietnam-konnotaatiot). Humanistisen tutkimuksen teoriat ovat yleensä trendejä.

### Genreteoriat ###

Kaikki viestintä genreytynyttä, genre yksi tapa, jolla semioottista kaaosta jäsennetään. Esimerkiksi sanomalehdissä uutisgenreä, kolumnigenreä, kritiikkigenreä jne., joilla omat tuottamisen ja vastaanottamisen lainalaisuudet. Myös samat kuvat eri genreissä vastaanotetaan eri tavalla.

### Psykoanalyysi ###

Ollut (valitettavasti) mediatutkimuksessa tärkeässä roolissa 70-luvulta, hieman saattanut hiipua (?). Kovassa huudossa ilmeisesti feminismissä, kiinnostus sukupuolen teorioihin, jollainen psykoanalyysi eittämättä on. Psykoanalyysin fallossentrisyyden purkaminen (esim. vaihtoehtoisia lapsen kehitystapoja)

### Narratologia, kertomusoppi ###

Lähestytään maailmaa, viestintää kertomusten kautta. Narratologian taustalla venäläinen formalismi (1910-luvulta eteenpäin, lopulta muodon tarkastelu vastakkain sosialistisen realismin kanssa), erityisesti **Roman Jakobson**. Tärkein perintö arvatenkin kertomuksen jako juoneen ja tarinaan (sujet / fabula). 

Jakobson tapasi Yhdysvaltoihin paettuaan myyttiantropologi **Claude Levi-Straussin**, kehittivät narratologiaa edelleen.

* *Neoformalisimi* ja elokuvatutkija **David Bordwell** ("vannoo alkuperäisen, venäläisen formalismin nimiin")
* Ranskalainen narratologia, erityisesti kirjallisuudessa, Levi-Strauss, Greimas, Todorov jne.

Yhteistä kertomuksen kaksi tasoa, **story / discourse; tarina / diskurssi; fabula / sujet; tarina / juoni**, joista jälkimmäinen pintataso (vrt. langue / parole; merkitty / merkitsijä). Kertomusmuoto lyhyesti: 1. asiat aikajatkumolla 2. asiat syy-seuraussuhteessa. Tarina tuotetaan diskurssista (juonesta), "diskursiiviset vihjeet". Tarina hypoteettinen, oletuksellinen, syntyy vastanotossa. "Tarina laajempi kuin siitä tehty esitys."

Fakta-fiktio, yleensä kertomuksesta puhutaan fiktion yhteydessä, mutta kertomusta voidaan pitää myös yleisenä inhimillisenä tapana jäsentää maailmaa (jolloin narratologia pätee myös ns. faktaan)

&rarr; **Hayden White** (70-luvun puolivälissä) teoretisoi historiankirjoituksen narratiivisuutta (myös Barthes puhui tästä), historiankirjoitus tapahtumien jäsentämistä 2. syy-seuraussuhteeseen 1. aikajatkumolle, jota edeltää vielä **0. valinta** (mitä kerrotaan, mitä jätetään kertomatta) &ndash; koko prosessi ideologisesti määräytynyttä (erityisesti 1900-luvun historiankirjoituksessa) 

Samat lainalaisuudet pätevät uutisoinnissa edelleen (vrt. luennoitsijan analyysi YLE:n uutisten kertojatasoista, "ankkurin uskottavuus syntyy siitä, että hän on kertojahierarkian huipulla", haastateltavat kertomuksen henkilöinä, muodolla omat lainalaisuutensa jne. &ndash; esimerkiksi kameraan ei katsota, elokuvan suhteen jotuu **Econ** mukaan luodaan illuusio siitä, ettei tilannetta ole lavastettu &ndash;, subjektiivisuus kasvaa tarinaan porauduttaessa, mitä alemmas narratiivin hierarkiassa edetään)

White meni fiktivisaatioprosessin analyysissa vielä pidemmälle: kaunokirjalliset genret määräävät faktuaalista narrativisaatiota (tässä *perinteistä historiankirjoitusta*) 
