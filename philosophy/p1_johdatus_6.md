#Johdatus filosofiaan; 10.10.2012; Pub3#

**Edellisellä luennolla**

* Jumalan todistuksen argumentit
* Descartes ja Jumalan idea; selvä &amp; kirkas idea &rarr; tietoteoreettiset seuraukset
* Todistuksen ongelmia, premissien johdonmukaisuus, äärettömyyden käsite
* Cartesiolainen kehä; selvät ja tarkat ideat ovat tosia, perustana Jumalan olemassaolo, mutta
Jumalan olemassaolo johdettu selkästä ja tarkasta ideasta; kriitikin kritiikki: liian 
yksinkertainen Descartesin lukutapa

##Tuomas Akvinolaisen Jumalan todistukset##

Argumentit nykyfilosofian tulkintoja Akvinolaisesta. Akvinolaisen teksti proosaa
&rarr; argumenteissa tulkintakysymyksiä.

###Liikkeeseen perustuva argumentti (aposteriori)###

1. On olemassa liikkuvia objekteja
2. Liike vaatii ulkoisen liikuttajan 
3. Liikuttaja voi olla liikkeessä tai liikkumatta
4. Liikuttajien ketju ei voi olla ääretön
5. _Siis_: Liikkumaton liikuttaja on olemassa
6. _Siis_: Jumala on olemassa

**Ongelmia:**

* Premissi 2 on Artistoteleen fysiikan mukainen, mutta uuden ajan alun fysiikka hylkää näkemyksen
* Premissi 4: Miksei liikuttajien sarja voisi olla ääretön?
* Johtopäätös 6 ei seuraa välijohtopäätöksestä 5. Osoittaakseen, että Jumalan olemassaolo seuraa
liikumattoman liikuttajan olemassaolosta, Akvinolaisen pitäisi osoittaa, että liikkumaton liikuttaja
voi olla vain kristinuskon Jumala.

###Kausaliteettiargumentti (aposteriori)###

1. On olemassa syitä ja vaikutuksia
2. Jokaiselle muutokselle on oltava syy (determinismi)
3. Mikään ei voi olla itsensä syy
4. Syiden ja vaikutusten sarja ei vol olla ääretön
5. _Siis_: On olemassa ensimmäinen syy
6. _Siis_: Jumala on olemassa

**Ongelmia:**

* Premissi 4: Miksi syiden ja vaiktuusten sarja ei voisi olla ääretön?
* Välijohtopäätös 5: Miksi kaikki syiden ja seurausten sarjat päättyisivät yhteen ja samaan
ensimmäiseen syyhyn?
* Johtopäätös: Miksi ensimmäinen syy olisi kristinuskon Jumala?

Liikkeeseen perustuva argumentti ja kausaliteettiargumentti tuntuvat heikoilta, mutta ne on
nähtävä keskiaikaisesta kontekstista käsin (tarkoitus antaa tukea uskovalle, ei käännyttää)

###Kontingenssiargumentti###

_Reductio ad absurdum_ -argumentti (vrt. "oletetaan, että olet oikeassa, katsotaan, mitä siitä
seuraa"): Väite p pyritään osoittamaan oikeaksi johtamalla
ristiriita sen vastakohdasta &not;p. Koska ristiriita, falsum, ei voi olla tosi, on &not;p epätosi.
Jos &not;p on epätosi on p tosi.

Olemassaolevien, olioiden luokittelu: **Välttämättömät / Kontingentit**,
kontingentti olio &loz;o on olio, joka on mahdollinen, mutta ei välttämätön  (&not;&#9633;&not;o)

1. Välttämätöntä olentoa ei ole ole olemassa (reduktiopremissi)
2. On olemassa kontingentteja olentoja
3. Kaikki olennot ovat kontingentteja
4. Kaikkien olemassaolevien ja olemassaolleiden kokonaisuus on kontingentti olento
5. Jokaisella kontingentilla olennolla on alku ja loppu
6. Kaikkien olemassaolevien ja olemassaolleiden olioiden kokonaisuudella on ajallinen alku
7. Joskus ei ole ollut mitään
8. Tyhjästä ei voi syntyä mitään
9. Tällä hetkellä ei ole mitään
10. Tällä hetkellä on jotain ja tällä hetkellä ei ole mitään (ristiriita, falsum)
11. Välttämätön olento on olemassa
12. Jumala on olemassa

**Ongelmia:**

* Premissi 5: Jos jokin olento on olemassa, mutta ei ole välttämättä olemassa, niin ei voi
olla niin, että tuo olento on ikuinen/ainainen. Olettamuksen kyseenalaisuus. Sober:
on mahdollista, että maailmankaikkeus on muodostunut olemassaolevista atomeista, joiden olemassaolo
ei ole välttämätöntä. Akvinolainen kannattaa runsauden periaatetta: 
Kaikki mikä on mahdollista, toteutuu joskus. (Mikä ei toteudu koskaan on mahdotonta.)
* Välijohtopäätös 11: Miksi välttämättömiä olentoja olisi vain yksi?
* Johtopäätös: Miksi välttämätön olento olisi Jumala?

###Suunnitteluargumentti###

Suunnitteluargumentin taustalla on huomio luonnon päämääräsuuntautuneisuudesta (teleologia)
ja erityisesti mieltä vailla olevien olentojen päämääräsuuntautuneisuudesta

1. Osalla päämääräsuuntauneista olennoista on mieli, osalla ei
2. Mieltä vailla olevan olennon päämääräsuuntautunut käyttäytyminen edellyttää sillä olevan
suunnittelija, jolla on mieli
3. On olemassa mieltä vailla olevien olentojen päämääräsuuntautunutta käyttäytymistä, jota
ihmisen toiminta ei selitä
4. On olemassa jokin yli-inhimillinen päämäärien asettaja
5. Jumala on olemassa

**David Humen** (1711&ndash;1766) kritiikki: Suunnitteluargumentti on analogia-argumentti. Vrt.
William Paleyn (1743&ndash;1805) kello; jokin muistuttaa jotain, siksi asiat ovat samoja:

1. Maailman ja kellojen välinen muistuttavuuden aste on n
2. Kellot ovat syntyneet suunnittelun tuloksena
3. Maailma on syntynyt suunnittelun tuloksena

Hume (analogia-argumenttien kritiikki): "Kellot" (t. Akvinolaisen argumentit)
ja maailma muistuttavat toisiaan erittäin vähän ja siksi
sunnitteluargumentti on erittäin heikko. Humella _millainen hyvänsä_ maailma vaikuttaisi suunnitellulta,
miksi maailma nähdään analogiseksi artefaktin eikä vaikkapa varpusen kanssa? Lisäksi: Vaikka
maailmalle voitaisiin olettaa luoja, miksi se olisi kristinuskon Jumalan?

**Elliot Soberin** kritiikki: Akvinolaisen suunnitteliargumentti on abduktiivinen (vrt. Mendelin herneet &amp; geenit, ilmiölle
pyritään ekksimään paras mahdollinen selitys) argumentti (Paleyn argumentti _on_ suunnitteluargumentti). 
Oletus suunnittelijasta on tarkoitettu parhaaksi selitykseksi. _Onko_ oletus suunnittelijasta paras selitys?

##Pascalin vaaka##

* Blaise Pascal (1623&ndash;1662)
* Pascalin vaaka (Pascalin vedonlyönti, pelurin todistus): Onko Jumalaan uskominen rationaalista?
* Prudentiaalinen rationaalisuus (onko "taktisesti" järkevää) v. evidentiaalinen rationaalisuus
* Kannattava uhkapeli
* Utiliteetti: Lopputuleman arvo, odotusarvo

                    |   Jumala on olemassa  |   Jumalaa ei ole olemassa 
    ---------------------------------------------------------------------------
    Uskoo Jumalan   |   +&infin;            |   -10
    olemassaoloon   |                       |
    ---------------------------------------------------------------------------
    Ei usko Jumalan |   -&infin;            |   +10
    olemassaoloon   |                       |


