# Metafysiikka I #
_29.1.2013 Pub2_

## 2. Universaalinominalismi ##

**Miksi nominalismi? Universaalirealismin (teknisiä) ongelmia**

1. Russelin paradoksi, regressiot
2. Episteemiset ongelmat
3. Monessa paikassa?
4. Identtisyysehdot? Ekstensio: x x on F Esim. Kordaattisuus / renaattisuus omaavat saman aktuaalisen ekstension. Olla tasakylkinen kolmio / olla tasasivuinen kolmio omaavat saman aktuaalisen ekstension (realismin ongelmana se, omaavatko saman universaalin?)
5. Ideologia (toinen "tuntuu" paremmalta)
6. Occamin partaveitsi, kahdesta selitysekvivalentista teoriasta kannatettava sitä, joka vaatii vähemmän oliotyyppejä, olioiden postulointia. Nominalismi selittää
   universaalirealismin asiat ilman universaalien postulointia.

### Nominalismi Versioita ###

#### Äärinominalismi (austere nominalism) ####

On vain yksilöitä, se siitä. Yksilöiden ei välttämättä tarvitse olla arkijärjen mukaan yksilöitä (esim. arkiset objektit, tuolit vain materian kasaumia). Ei kerro, mitä yksilöt ovat.

Yksilöiden ominaisuuksien jakamista ei tarvitse selittää, otetaan annettuna faktana. "Strutsinominalismi."

#### Metalingvistinen nominalismi ####

**Rudolph Carnap** (vuodelta 1959); "viisaus on hyve" &rarr; 'viisaus' on hyvepredikaatti suomen kielessä, puhe on siis sanasta, ei universaalista.

**Ongelmia**

Tyyppi / esiintymä (type / token), universaalirealistille token kuuluu typeen. 
Väitelause "'viisaus' on hyvepredikaatti &amp;c." koskee tyyppiä (sanaa 'viisaus'), joka näyttää olevan universaali.

Kielisidonnaisuus, "Wisdom is a virtue" ja sen vastine "viisaus on hyve" eivät sano samaa asiaa, edellinen sanoo "'wisdom' is a virtue predicate in English language".

**Wilfrid Sellars**, parannusehdotus:

"The lion is tawny.", _the lion_ on distributiivinen yksilötermi. 
(Leijona on kullanruskea &equiv; leijonat ovat kullanruskeita)
&rarr;
'Viisaus'-sanat ovat hyvepredikaatteja (suomen kielessä). Korjaa tyyppi-esiintymä-ongelman.

Kielisidonnaisuus puolestaan ratkaistaan pistelainausmerkein:

'punainen' on .punainen.
'red' on .punainen.

.viisaus.-sanat ovat hyvepredikaatteja.

**Kritiikkiä:** Mitä ovat lingvistiset roolit, voidaanko esittää vastaavina, kun kielet kuitenkin erilaisia? Ajattelu länsimaisten, samantyyppisten kielten näkökulmasta.

#### Trooppiteoria #### 

Nykyajattelussa tärkein ja kannatetuin nominalismiteoria:
on ominaisuuksia, mutta nämä eivät ole jaettavissa vaan yksilöitä, trooppeja.

Kahdella punaisella pallolla on oma punaisuustrooppinsa. Tämä ei siksi, että ominaisuudet poikkeaisivat toisistaan, vaan siksi, että ominaisuus joka on yksilöllä ei voi olla millään toisella yksilöllä &rarr; ominaisuudet eivät jaettavissa.

Esimerkiksi, havaitaan punainen pallo, havaitsemme kyseisen pallon punaisuuden (punaisuustroopin). Ominaisuuksien "jakaminen" on vain samankaltaisuutta trooppien välillä. 

Viisaus on hyve. Abstrakti yksilötermi viisaus viittaa samankaltaisten trooppien joukkoihin.

**Ongelmia**

"Tyhjät" abstraktit yksilötermit, termit jotka eivät näytä viittaavan mihinkään, joita mikään olio ei toteuta. Esim. neliön pyöreys, kaikkivoipuus (pystyykö kaikkivoipa olio luomaan kiven, jota ei itse jaksa nostaa?)

Ratkaisuehdotus: Viittaavat samaan _tyhjään_ trooppijoukkoon? Ei, eivät viittaa lainkaan. Onko silloin puhe ei-mistään? Tarkoittaako esim. lause "kaikkivoipuus on täydellinen ominaisuus" mitään? Jostakin näyttäisi kuitenkin olevan puhe. 

Trooppiteoriasta seuraa myös esimerkiksi viisauden essentiaalisuus, essentialinen poissulkevuus. On ominaisuus viisaus, joka on välttämättä niillä ja vain niillä olioilla joilla se on (eikä muilla olioilla, eikä myöskään voida ottaa olioilta pois). Perustelu miksi seuraa:

    1. Joukoilla on alkionsa välttämättä
    2. Viisaus on viisaustrooppien joukko 
    3. Viisaustrooppien joukolla on alkionsa välttämättä
    4. Yksilö on viisas, joss hänellä on viisaustrooppi
    -----------------------------------------------------------------
    5. Ei voisi olla enempää tai vähempää viisaita

Kuitenkin: vaikka joukolla on alkionsa välttämättä, voi joukko kuitenkin olla jokin toinen.

Lisäksi trooppiteorian tarkoite eli referentti (mihin abstrakti yksilötermi viittaa) muuttuu jatkuvasti, esimerkiksi uusi kypsyvä tomaatti luo uuden punaisen trooppijoukon, johon trooppi viittaa, vaikka ominaisuus tuntuu pysyvän samana.

#### Fiktionalismi #### 

Universalismiin sidotut väitteet esim. "viisaus on hyve" ovat kirjaimellisesti epätosia. Verrattavissa fiktion lauseisiin "Peppi Pitkätossu on vahva", jotka eivät ole kirjaimellisesti ottaen tosia. Kirjaimellisena totuutena voidaan pitää "Astrid Lindgrenin tarinoiden mukaan jne...". Tietyn diskurssin kontekstissa (tarinan kontekstissa) lausetta voidaan kuitenkin pitää totena.

Samoin väitteet, jotka ovat sidottu lukujen olemassaoloon (12 on jaollinen) eivät ole kirjaimellisesti totta (totta matematiikan tarinassa, kontekstissa, diskurssissa). 

Fiktionalismin ongelmia: Missä tarinoissa "viisaus on hyve" -kaltaiset lauseet ovat tosia/epätosia? Lisäksi lauseiden totuus (esim. "punainen on väri"; eikö ole muka totta?) ei edellytä universaalirealismia.
