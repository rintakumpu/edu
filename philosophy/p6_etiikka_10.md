# Etiikka I; Helena Siipi; helsii@utu.fi #
*14.3.2013 PUB2*

## Edellisellä luennolla ##

* Feministinen etiikka
* Metaetiikka: **Intuitionismi**, Mooren intuitionismi, avoimen kysymyksen argumentti:

**Avoimen kysymyksen argumentti**

    Määritelmä: Hyvä = df. nautintoa tuottava.
    Kysymys 1: Onko kaikki nautintoa tuottava aina hyvää?
    Määritelmän perusteella Kysymys 1 tarkoittaa samaa kuin Kysymys 2:
    Onko kaikki nautintoa tuottava aina nautintoa tuottavaa?
    Kysymys 2 on tautologinen, Kysymys 1 ei ole tautologinen.
    Näin ollen Kysymykset 1 ja 2 eivät merkitse samaa asiaa
    Näin ollen "hyvä" ja "nautintoa tuottava" eivät voi merkitä samaa asiaa.

Vastaavaan tulokseen päädytään määritelläänpä "hyvä" minkä tahansa naturalistisen ominaisuuden avulla. &rarr; Moraalikäsitettä "hyvä" ei ole mahdollista määritellä &rarr; Eettinen ominaisuus hyvyys ei ole naturalistinen. &rarr; Näin ollen hyvyyttä ei voida havaita, vaan se tunnistetaan intuition avulla.

Mikä on eettisten ja naturalististen ominaisuuksien suhde? Kolme kantaa:

1. Eettiset ominaisuudet palautuvat naturalistisiin ominaisuuksiin (tämän Moore haluaa kieltää)
2. Ne ovat täysin riippumattomia toisistaan. Ongelma: Mahdollistaa, että teko A on hyvä ja teko B paha, vaikka teot eivät eroa toisistaan minkään havaittavien / naturalististen ominaisuuksiensa suhteen.
3. Ne ovat jollain tavalla ja jossain määrin yhteydessä toisiinsa. Mooren kanta: supervenienssi, "päältäminen", eettiset ominaisuudet päältävät naturalistisia ominaisuuksia. 

Mikä supervenienssi on? Miten eettiset ominaisuudet kytkeytyvät naturalistisiin ominaisuuksiin?

Miten opimme tuntemaan hyvän (jos sitä ei opita määritelmän kautta, ei voida välittää määritellen, eikä se palaudu naturalistisiin ominaisuuksiin, vrt. supervenienssi)? "Kuka tahansa, joka miettii tarkkaavaisesti mielessään, sellaisia kysymyksiä kuin 'onko kaikki nautintoa tuottava hyvää' huomaa helposti, että hyvän ajatteleminen on eri asia kuin nautinnon ajatteleminen"

Käsitys hyvästä saavutetaan Moorella **introspektiolla**. Ongelma: introspektion todistus ei ole kovin luotettava. Moore hylkääkin arkielämän intuitiot moraalisen tieodn lähteenä, moraalitieto perustuu valistuneeseen, kouliintuneeseen intuitioon.

Miten siis erottaa "valistunut ja kouliintunut" intuitio arki-intuitiosta? "Hyvästä tulee täysin selittämättömän tietokyvyn täysin selittämätön kohde. Ja näin rationalinen keskustelu hyvästä, ja arvokysymyksistä yleensäkin, näyttää tulevan mahdottomaksi" (Sajama 1991)

Avoimen kysymyksen argumentti myös tekee kaiken määrittelemisen mahdottomaksi (Sajama), vrt.

    Määritelmä: Hevonen = df. equus-sukuun kuuluva nelijalkainen kavioeläin (onko määritelmä onnistunut?)
    Kysymys 1:  Ovatko kaikki equus-sukuun kuuluvat nelijalkaiset kavioeläimet aina hevosia?
    Määritelmän perusteella kysmys 1 tarkoittaa samaa kuin kysymys 2.
    Kysymys 2: Ovatko kaikki equus-sukuun kuuluvat ... aina equus-sukuun kuuluvia ...
    Kysymys 2 on tautologinen, kysymys 1 ei ole tautologinen.
    Hevonen ja equus-sukuun kuuluva ... eivät voi merkitä samaa asiaa

Avoimen kysymyksen argumentti on liian vahva. Se tuhoaa hyvän määritelmän lisäksi kaikki muutkin määritelmät!

## Vaihtoehtoja intuitionismille ##

**Naturalismi**:  "Like intuitionists, naturalists believe that moral judgments can be true or false, and can be known; but unlike intuitionista, they do not think there are any special moral fact or properties, to be known by intuition, instead they think that goodness or rightness can be identified with, or reduced to, some other property (happiness perhaps, or maybe will of God to take two very different examples)" (Pigden 2002)

Entä jos luovutaan näkemyksistä, että moraaliväitteet voivat olla tosia ja epätosia, ja että moraalista voidaan ylipäätään tietää.

**&rarr; Emotivismi**

Lähtökohtana Wienin ppiri ja looginen positivismi (1920-luvulla). Merkityksen todentamisteoria: **Vain lauseilla, jotka voidaan todentaa, on kielellinen merkitys**. Moraaliväitteitä ei pystytä todentamaan; lauseen L merkitys on se menetelmä, jonka perusteella lause pystytään osoittamaan (epä)todeksi. 

&rarr; Moraaliväitteet ovat merkityksettömiä. Vrt. analyyttiset lauseet (kolmiossa on kolme kulmaa, määritelmällisesti, ei tarvita ulkopuolista tietoa) ja empiirisin kokein todennettavat lauseet (C-vitamiinin syöminen nopeuttaa flunssasta paranemista; empiirisesti ei voida osoittaa moraaliväitteitä tosiksi tai epätosiksi)

Alfred Ayer: _Language, Truth and Logic_ (1943): Menee, jopa niin pitkälle, että väittää "Moraalikäsitteet ovat pseudokäsitteitä." Käsitteet kuten "teit väärin" eivät lisää lauseen totuusarvoa, eivätkä ne ole todistettavissa.

Taustalla **Ludwig Wittgenstein** _Tractatus logigo-philosophicus_ (1922) erotti arvoväitteet tosiasiaväitteistä. Arvoväitteet/moraaliväitteet eivät esitä mitään asiantilaa. Etiikka sijoittuu tosiasioiden maailman ulkopuolelle. Kielen kuvatoeria: Lause on asiantilan looginen kuva (Wittgenstein hylkäsi tämän myöhemmin), ilmauksella on merkitys vain silloin, kun se kuvaa jotain asiaintilaa. Moraaliväitteet eivät kuitenkaan kuvaa asiantilaa &rarr; Moraaliväitteillä ei ole totuusluonnetta, etiikka kuuluu tosiasioiden maailman ulkopuolelle.

### Russelin emotivismi ###

Bertrand Russel: _Religion and Science_ (1935). Arvot ja tosiasiat ovat eri asioita. Tieteen tehtävä on saada selville tosiasiat. Mitään ettisiä tai muita arvototuuksia ei ole olemassa. Arvokysymykset ovat kokonaan tiedon alueen ulkopuolella. Russel: "Kun väitämme jonkin asian olevan arvokas (tai moraalisesti väärin), ilmaisemme omia unteitamme emmekä tosiasiaa, joka olisi tosi, vaikka tunteemme olisivat erilaiset."

Moraaliväitteet ilmaisevat **pelkästään** toiveita (tai tunteita): "X on hyvä" ~ "Kunpa kaikki haluaisivat X:ää!". Russelin mukaan kaikki moraalikiistat ovat makuasiakiistoja (myös äärimmäisen vakavissa asioissa), joita ei voida rationaalisesti ratkaista. "Vaikka tiede ei voi ratkaista arvokysymyksiä, tämä johtuu siitä, ettei niitä voi jatkaistaa lainkaan ja siitä, että ne ovat totuuden ja epätotuuden aluen ulkopuolella ... ja mitä tiede ei voi löytää, sitä ihmiskunta ei voi tietää."

**Kritiikkiä**: Russel ei ole johdonmukainen väiteessään, kaikki arvoväitteet ovat makuasioita (Sajama 1991), Russel ja "ostereita arvokkaammat asiat" (mistä yleensä käydään eettistä keskustelua), mihin tämä arvokkaampi perustuu? 

Lisäksi, jos Russel olisi oikeassa, olisi mahdotonta selittää, miksi ihmiset kiistelevät arvokysymyksistä tai miksi moraalikiistoja esiintyy. "We (emotivistit) hold that onereally never does dispute about questions of value" (Ayer 1936). Moraalikiistoja **näyttää** kuitenkin olevan. Mistä "moraalikiistoissa" on kysymys? Russelin teoria ei näytä pystyvän selittämään tätä.

**Charles L. Stevenson**: Morallikeskustelu tavallista ja ihmisille tärkeää. &rarr; Moraali-ilmauksilla on oltava merkityssisältö, joka sopii yhteen moraalikeskustelun ja moraalikiistojen mahdollisuuden kanssa.

### Stevensonin emotivismi ###

Charles L. Stevenson: _Ethics and Language_ (1944). Moraalikeskustelussa pyritään vaikuttamaan ihmisiin ja heidän toimintaansa. Moraaliarvostelmien tarkoitus on vaikutusten aikaansaaminen, ei tosiasioiden esittäminen.

Kielellisen merkityksen muodot: 

* Ilmauksen X deskriptiivinen merkitys: X:n taipumus herättää vastaanottajassa kognitioita (esim. uskomuksia)
* Ilmauksen X emotiivinen merkitys: X:n taipumus herättää vastaanottajassa tunteita ja asenteita

Merkitys liittyy siis kuulijoihin. Stevensonilla moraaliväitteet sisältävät sekä deskriptiivisen että emotiivisen merkityksen.

Moraaliväite: "Hädässä olevan auttaminen on hyvä teko" tarkoittaa:

* "Suosin hädässä olevan auttamista", ilmaisee uskomuksen, deskriptiivinen merkitys, kuvaa puhujan toimintaa. **Kognition herättämäinen.**
* JA "Tehkää samoin", ilmaisee asenteen. Emotiivinen merkitys, pyrkimys vaikuttaa kuulijaan.

Toinen analyysi. Moraaliväite "teit oikein kun pidit lupauksesti" tarkoittaa:

* "Pidit lupauksen", ilmaisee uskomuksen, deskriptiivinen merkitys, **kuvaa** _kuulijan_ toimintaa.
* JA "Hienoa!", ilmaisee asenteen. Emotiivinen merkitys, **pyrkimys vaikuttaa** _kuulijaan_.

**Stevensonin emotivismin ongelmia** 

Tosiasioiden ja arvojen erottelu: Voidaanko tosiasiat ja arvot erottaa jyrkästi toisistaan?  Esimerkiksi aborttikeskustely: X vastustaa (abortti on vasten ihmisarvoa), Y puolustaa (alkio ei täytä ihmisen tunnusmerkkejä). Tässä käsitteet (ihminen jne.) ovat arvolatautuneita, eivät pelkästään tosiasiaperusteita. Sama pätee ihmisarvoon. Tosiasia ja arvo kietoutuvat toisiinsa.

Stevenson ei myöskään pääse täysin pakoon moraalierimielisyyksien ongelmaa, emotivistisesti tulkitut väitteet "x on hyvä" ja "x on paha" eivät ole ristiriitaisia. Stevenson: Ei _loogista_ ristiriitaa, mutta kylläkin _disagreement in attitude_

Moraaliväitteisiin sisältyvät _suositukset tai ohjeet_ voivat olla ristiriitaisia sillä tavalla, että niitä ei voi toteuttaa samalla kertaa, mutta väitteet eivät silti ristiriidassa. Jääkö Stevensonilla sijaa moraalipäättelylle tai moraalikeskustelulle?

## Preskriptivismi ##

**Richard M. Hare**: _The Language of Morals_ (1952); _Freedom and Reason_ (1963); _Moral Thinking_ (1981)

"Prescriptivism attempts to avoid objections to naturalism and intuitionism; yet in contrast to standard 'subjectivist' theories, it allows a prominent place for reasoning about ethical judgments" (Hare 1993). 

"Prescriptivism holds that moral language is such that, if you say that you think one ought to do a certain kind of act, and yet you are not committed to doing that kind of act in the relevant circumstances, then you either spoke insincerely or are using the word 'ought' in a less than full-blooded sense" (Hooker 1999). Mukana vahva moraaliväitteen lausujan sitoutuminen moraaliväitteeseen (huomio lausujassa, ei kuulijassa, kuten emotivismissa.)

_Aidot_ moraaliväittteet ovat **a)** preskriptiivisiä **b)** yleistettäviä **c)** ylittämättömiä. Hare: Moraaliväitteen perustyyppi: "Teko A pitää tehdä." Muunlaisia moraalikäsitteitä sisältävät lauseet voidaan palauttaa tähän perustyyppiin.

**a) Moraaliväitteiden preskriptiivisyys**

Moraaliväitteitä käytetään ensisijaisesti neuvojen ja ohjeiden antamiseen tai valinnan ohjaamiseen. Jokainen aito moraaliväite sisältää imperatiivin, mutta imperatiivi kohdistuu ensisijaisesti väitteen esittäjään itseensä. Jos henkilö X on sitä mieltä, että teko A pitää tehdä, hänen on hyväksyttävä sen sisältämä imperatiivi omalta osaltaan.

"Teko A pitää tehdä.", tulkinta "Minä, tee A!"

Imperatiivista seuraa, että aidon moraaliväitteen esittäjä tekee teon A, jos mikään ei häntä estä. Moraaliväitteen preskriptiivisyys tarkoittaa, että väitteen **esittäjä** sitoutuu toimimaan väitteen edellyttämällä tavalla. Haren looginen ketju (seuraa analyysista Teko A pitää tehdä == Minä, tee A!):

    1. X sanoo vilpittömästi, rehellisesti, että teko A pitää tehdä.  
    2. X sanoo itselleen Minä, tee A.
    3. X sitoutuu tekemään teon A.
    4. X tekee A:n, ellei mikään häntä estä.

Ihmiset kuitenkin esittävät moraalinäkemyksiä, joiden mukaan eivät elä. Tälle Hare tarjoaa vaihtoehtoisia selityksiä:

1. X ei ota eettistä väitettä vakavasti (oletettu vilpittömyys tai rehellisyys puuttuu tai "kuulostaa hyvältä", saa hyviä asioita).
2. X ei pysty tekemään tekoa (tämä huomioidaan johtopäätöksessä "ellei mikään häntä estä").
3. X ei ymmärrä omaa väitettään.
4. X on irrationaalinen.
