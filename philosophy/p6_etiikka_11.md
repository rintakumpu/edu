# Etiikka I; Helena Siipi; helsii@utu.fi #
*21.3.2013 PUB2*

## Eettinen relativismi ##

Eettisen absolutismin mukaan on yleisesti päteviä, kaikki ihmisiä koskevia moraaliperiaatteita.

Eettinen objektivismi tarkoittaa käsitystä, että on olemassa erityinen moraalinen todellisuus, jonka tunteminen antaa mahdollisuuden perustella yleisesti pätevällä tavalla moraaliperiaatteita.

Eettinen relativismi kiistää, että järkeen tai tosiasioihin vetoamalla voitaisiin osoittaa sellaisia moraaliperiaatteita, jotka olisivat kaikkia ihmisiä kaikissa tilanteissa sitovia.

Eettisen relativismin kannattaja hyväksyy, että keskenään ristiriitaiset moraalikäsitykset voivat olla yhtä päteviä. ”Meta-ethical relativism is the view that in moral matters there are no universal truths; instead morality is relative to one’s particular society or culture” (Wong 2002). 
