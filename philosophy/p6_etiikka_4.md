# Etiikka I; Helena Siipi; helsii@utu.fi #
*31.1.2013 PUB2*

## Egoismi (cont'd) ##

Viittaa siihen, että itselle tärkeät asiat, oma etu asetetaan muiden edun edelle. (&perp; altruismi, toimiminen toisten hyväksi vastoin omia intressejä). Neljä tulkintaa:

1. Egoismi paheena, ylittää moraalisesti sallitun
2. Psykologinen egoismi, ihmisen kaikkea toimintaa motivoi oma hyvä ja omat intressit
3. Rationaalinen egoismi, egoistinen toiminta on aina _rationaalista_
4. **Eettinen egoismi**, oman hyvän edistäminen on aina moraalisesti oikein.

Kahdesta vaihtoehdosta pitää valita itselle eniten hyvää tuottava vaihtoehto. Vahva &perp; heikko egoismi, ei-egoistisesti toimiminen on aina *väärin* vs. egoistisesti toimiminen on aina *sallittua*. 

### Argumentteja egoismin puolesta ###

**Egoismilla saavutetaan yleinen hyvä** (vrt. Adams ja taloudellinen egoismi):

    1. Jos ihmiset toimivat omaa hyväänsä edistäen, ihmiskunta kokonaisuudessaan hyötyy/voi paremmin.
    2. Ihmisten tulisi toimia tavoilla, jotka edistävät ihmiskunnan hyvinvointia.
    -------------------------------------------------------------------------------------------------
    3. Ihmisten tulisi toimia omaa hyväänsä edistäen (== eettinen egoismi)

Argumentti kuitenkin olettaa utilitarismin (2.), jolloin egoismista tulee väline utilitarismin saavuttamiseksi (Feldman: "Kaappi-utilitaristinen argumentti", egoismin vesittäminen). Myöskin premissi 1. olettaa paljon (esim. Thomas Poggen globaalin oikeudenmukaisuuden kritiikki).

**Hyväksytään psykologinen egoismi.** Ihmisten on mahdotonta toimia omaa etuamme vastaan, emme pysty toimimaan (aidon) altruistisesti. Väite on myös hyvin vahva, vaatii taakseen vahvan oletuksen. 

Jos väite hyväksytään filosofisesti ja yhdistetään periaateeseen "ought implies can", meillä moraalinen velvollisuus tehdä vain sellaista mihin kykenemme, seuraa tästä, ettei ihmiseltä voi vaatia muuta kuin oman hyvän edistämistä.

**Eettinen egoisimi utilitarismin vaihtoehtona.** Egoismi ei vaadi utilitarismin henkilökohtaisesta integriteetistä luopumista (tai sankaritekoja). 

### Kritiikkiä eettiselle egoismille ###

1. Etiikan keskeinen tehtävä on ratkaista (pyrkiä ratkaisemaan) yksilöiden ja ryhmien välisiä konflikteja. Eettinen egoismi on ristiriidassa tämän vaatimuksen kanssa. Kurt Baierin ajatuskokeessa testamenttia muuttava, elämänhaluinen isoisä ja murhanhimoinen, perimättömäksi jäävä lapsenlapsi. Egoismi ei ratkaise konfliktia, jolloin eettisen egoistin pitää joko hylätä ajatus etiikasta konfliktien ratkaisijana _tai_ konfliktien olemassaolo. Tännsjön mukaan tämä ei ole ongelma, ristiriitatilanteissa jokaisen tulee pitää kiinni omista päämääristään.
2. Eettinen egoismi tuntuu (utilitarismin tavoin) sallivan liikaa.
3. Tuntuu (erityisesti vahvastaa muodossaan) vaativan liikaa (utilitarismin tavoin). 
4. Eettinen egoismi on itsensä kumoavaa. Jos kaikki seuraisivat eettistä egoismia, sen päämäärä ei toteutuisi, vrt. vangin ongelma, jossa egoistisesti toimiminen johtaa egoismin vastaisiin seurauksiin.

### Sopimusteoriat ###

Hume (1711-76) &amp; Hobbes (1588-1679): Emme voi mitään sille, että toimimme ainakin jossain määrin egoistisesti, josta "ought implies canin" kanssa seuraa egoistisen toiminnan hyväksyminen, ainakin siinä määrin, kun emme voi sitä välttää.

Sopimusteoriat lähtevät liikkeelle tästä johtopäätöksestä, rationaaliset egoistiset toimijat tekevät yhteistyötä ja tekevät sopimuksia ja sääntöjä, jotka hyödyttävät kaikkia. 

Hobbes, Locke (1632-1704) ja Rousseau (1712-1778): Hypoteettinen luonnontila &rarr; Yhteiskuntasopimukset: Hallituksen auktoriteetti &amp; moraaliperiaatteet, hyödyttävät kaikkia (vaikka jostain joudutaankin luopumaan), voima tulee "consent, benefit and sacrifice" -troikasta, sitoutuminen seuraa myös psykologisesti egoismista &rarr; moraalin sitovuus.

## Deontologia ##

Utilitarismi ja egoisimi ovat konsekvantilistisia teorioita, perustavanalaatuinen ero siinä, _kenelle_ nämä erot koituvat.  
Deontologiassa (_deon_ = velvoite) teon luonne sinällään, eivät sen seuraukset ovat ratkaisevia sen moraalisen arvon kannalta; mitä _tekoja_ olen velvoitettu tekemään ja jättämään tekemättä? (Esimerkki veropetoksesta, "jos kaikki tekisivät näin")

Immanuel Kant (1724-1804) deontologian isä (etiikka esitetty useissa teoksissa, mm. Critique of Practical Reason, Pure Reason) järki moraalin perustana.

Humella (A Treatise of Human Nature, 1738) "reason is and ought to be the slave of passion":

    järki &rarr; uskomus &rarr; Teko
                    halu &rarr; Teko

Järki ei kerro, mitä päämääriä meillä elmässämme pitäisi olla. Järki voi kertoa vain, mitä meidän tulisi tehdä saavuttaaksemme ne päämäärät, jotka meillä on. Järki on instrumentaalista.

Kant kuitenkin kiistää järjen olevan Humen esittämällä tavalla instrumentaalista; kun moraali ohjaa tekojamme, järki määrää sekä päämäärän että keinot.

    järki &rarr; uskomus &rarr; Teko
    järki &rarr; halu    &rarr; Teko

Humella järki toimii *hypoteettisten imperatiivien* taustalla: "Jos haluan x:n teen y" (x:n haluamisesta järki ei Humella kerro mitään). Kantilla järki voi muodostaa *kategorisia imperatiiveja*: "Tee z.", järki moraalin perustana, ei ainoastaan instrumenttina.

### Kategorinen imperatiivi ###

Muotoilua mm. "I ought never to act except in such way that I can also will that my maxim should become a universal law." t. "Act only on that maxim through which you can at the same time will that it should become a universal law" t. "Act as if the maxim of your action were to become through your will a universal law **of nature**" t. "We must be able to will that a maxim of our action should become a universal law &ndash; that is the general canon for all **moral judgment of action.**"

&rarr; Toimi vain sellaisen maksiimin mukaisesti, jonka voit haluta tulevan universaaliksi laiksi. 

**Mikä on maksiimi?** Kantilla: "a subjective principle of volition". Tehdessään jonkin yksittäisen teon henkilö toimii aina jonkin yleisen periaatteen eli _maksiimin_ mukaisesti.  Kantilla jokaiseen yksittäiseen tekoomme liittyy aina jokin yleinen periaate eli maksiimi, Kant ei ajattele maksiimien olevan (aina) tietoisia, mutta voivat olla helposti löydettävissä. Kant korostaa sitä, että ulkoisesti samankaltaisten tekojen taustalla voi olla erilaisia maksiimeja. 

**Mikä on universaali?** Universaalit lait koskevat kaikkia ihmisiä kaikkina aikoina. Moralistisesti oikea teko seuraa universalisoitavissa olevaa maksiimia. Vain moraaliset teot ovat universalisoitavissa, epämoraaliset eivät ole.

Erottelu universaalit luonnonlait (välttämättömät tapahtumat, fysikaaliset välttämättömyydet) / universaalit vapauden lait (miten ihmisten pitäisi toimia vaikkei näin aina tapahdu, moraaliset välttämättömyydet), huom. kategorisen imperatiivin muottoilut. Kant tuntuu viittaavan molempiin, sekä luonnonlakeihin että vapauslakeihin.

Mitä kant tarkoittaa sanoessaan, että joku **voi haluta**? Kyseessä _konsistentti haluaminen_, mikä haluaminen on **loogisesti ristiriidatonta**. 
