# Etiikka I; Helena Siipi; helsii@utu.fi #
*28.2.2013 PUB2*

## Edellisellä luennolla ##

* Kant + Rawls
* Oikeuksien etiikka (alkua)

## Oikeuksien etiikka ##

Oikeudet velvoitteiden vastaparina (kaikkien oikeuksien vastaparina ei velvollisuutta, myös: "velvollisuus rajoittaa, oikeus antaa mahdollisuuksia"). Yksilön oikeudet etiikan lähtökohtana.(&perp; arkikielen löyhempi oikeus-termin käyttö). Filosofian käsite suppeampi:

**Persoonan P oikeus X:ään:**

* Persoona P ei toimi väärin toteuttaessaan X:n (edellyttäen, että P ei X:llä loukkaa kenenkään muun oikeuksia), kuten Rawlsilla
* Henkilö, joka estää P:tä toteuttamasta X:ää toimii väärin (edellyttäen, että P ei X:llä loukkaa kenenkään muun oikeuksia). 

Stoalaisten puhuivat oikeuksista: perustana luonnollinen laki (_natural law_) &rarr; Luonnolliset oikeudet (vrt. nykyiset ihmisoikeudet), erotuksena laillisista oikeuksista (jotka vaihtelevat paikasta toiseen!)

John Locken (1632&ndash;1704) ajatukset oikeudet elämään, vapauteen ja omaisuuteen. Ajatuksellinen sukulainen Robert Nozick &amp; _Anarchy, State and Utopia_ (1974)

### Oikeuksien jaottelu ###

* Lailliset oikeudet v. moraaliset oikeudet (filosofian, ainakin tämän kurssin kiinnostuksen kohde)
* Positiiviset oikeudet (oikeudet tekoon, toimintaan, "riittävän ravinnon saantiin") v. negatiiviset oikeudet (oikeudet tulla jätetyksi rauhaan, yksityisyyteen jne.)
* _In rem_ -oikeudet (oikeuden haltijalla suhteessa kaikkiin muihin ihmisiin, esim. ruumiillinen koskemattomuus) v. _in personam_ -oikeudet (oikeus suhteessa tiettyyn ihmiseen / tiettyihin ihmisiin, esim. rahan lainaaminen)
* Absoluuttiset oikeudet (oikeudet proper, vallitsevat kaikkialla) v. prima facie -oikeudet (vallitsevat, kun toinen, korkeampi oikeus ei määrää oikein)
* Oikeuksien tyyppejä: **vaadeoikeudet** (oikeutetut vaatimukset, oikeus vaatia toista henkilöä tekemään jotain, claims), **valtaoikeudet** (oikeuksia vaikuttaa toisten ihmisten elämään; myös valtaoikeuksia, jotka kaikilla, esim. oikeus testamenttiin, powers), **vapausoikeudet** (oikeus olla joutumatta vaatimusten kohteeksi, liberties), **suojaoikeudet** (oikeus saada suojaa toisten toimintaa kohtaan, esim. oikeus liittyä ammattiliittoon, immunities)

### Robert Nozick ###

Lähtökohtana **oikeudet**. _Anarchy, State and Utopia_ (1974): "Individuals have rights and there are things no person or group may do to them (without violating their rights)", yksilöillä hyvin vahvoja oikeuksia, joiden loukkaamista ei voi sallia.

Myöskin: "we must not force someone to suffer some disadvantage just so another may gain. To do so is to ignore the separateness of persons." (ibid.)

**Itsensä omistamisen teesi**: Yksilöllä on oikeus päättää, mitä hänen elämälleen ja ruumiilleen tapahtuu, koska ne kuuluvat hänelle eivätkä kenellekään muulle:

* Ylittämätön oikeus omaan ruumiseemme ja elämäämme
* Väärin uhrata ihmisiä toisten hyväksi, mutta myös vähäisempi hyväksikäyttö on tuomittavaa
* Silmämunaesimerkki, silmien siirtäminen mahdollista ja helppoa. Pitäisikö onnettomuudessa molemmat silmänsä menettäneiden saada toinen silmä terveeltä? Ei tietenkään.

Nozick laajentaa itsensä omistamisen teesin koskemaan myös omaisuuttamme. Mikä oikeuttaa tämän laajennuksen?

    1. Jos omistan itseni, omistan myös lahjani ja kykyni.
    2. Jos omistan lahjani ja kykyni, omistan myös kaiken, mitä olen niiden avulla hankkinut.
    3. Omistan itseni.
    -----------------------------------------------------------------------------------------
    4. Omistan kaiken, minkä olen lahjojeni ja kykyjeni avulla hankkinut.

&rarr; Omaisuuteen kajoaminen ei sovi Nozickilla yhteen itsensä omistamisen kanssa.

Oikeudenmukaisuusperiaatteet koskevat myös yksilön ja yhteiskunnan/valtion välistä omaisuuden vaihtoa. "So strong and far reaching are these rights of individuals that they raise the question of what, if anything, the state and its officials may do." (Nozick 1974)

Yhteiskunnalla/valtiolla ei ole oikeutta puuttua yksilön oikeuksiin, ei myöskään omistusoikeuteen. Verotus on sallittua vain silloin, kun verotulot käytetään ylläpitämään vapaata vaihtoa ja yleistä turvallisuutta. &rarr; Yövartijavaltio/minimivaltio. Valtio, joka ei saa käyttää pakkokeinoja siihen, että kansalaiset saataisiin auttamaan toisiaan, tai siihen, että määrättäisiin ihmisiä toimimaan heidän omaksi parhaakseen. (Mahdollinen maksuton koulutus, terveydenhuolto on järjestettävä vapaaehtoisesti.)

**Kritiikkiä**: Harva pystynyt saavuttamaan mitään irrallaan muista ihmisistä, minkä Nozick tuntuu olettavan. Lahjojen ym. käyttäminen on myös yhteiskunnan rakenteiden funktio.

## Hyve-etiikka ##

"It is especially striking that utilitarianism, which seems to advocate that each person devote his or her entire life the achievement of the greatest possible good or happiness of all people, has barely attempted to provide a convincing description of what it would be like to live that sort of life. It is just this goal, describing types of character which we might admire, that virtue theory seeks." (Pence 2002)

Edellä esitetyt etiikan teoriat vastaavat kysymykseen: Milloin/millä ehdoin teko on moraalisesti oikein? Hyve-etiikka vastaa kysymyksiin: Millainen persoona minun tulisi olla? Millainen on hyvä elämä?

Mitkä luonteenpiirteet/ominaisuudet ovat hyveitä, mitkä paheita (ei puhuta tekojen oikeudesta/vääryydestä)? Millaista elämää meidän tulisi elää? "How one ought to live in shaping one's character?" (Pence 1993) "According to this approach, right actions are defined according to the virtues of those who perform the actions, not the other way around" (Baggini &amp; Fosl 2007) &rarr; Hyvät teot ovat niitä, joita hyvät ihmiset tekevät, ei päinvastoin.

Lähtökohtana antiikki ja Aristoteles, _Nikomakhoksen etiikka_, paluu 1958 Elizabeth Anscomben _Modern Moral Philosophy_, eteenpäin Alasdair MacIntyren _After Virtue_ 1981.

## Aristoteleen hyve-etiikka ##

Mitä tarkoitamme sanoessamme, että jokin on hyvä? Hyvä vasara? Hyvä isä? Hyvä sairaanhoitaja? Olion hyvyys seuraa sen funktiosta/tehtäväst. Sober 1991: "We decide what it is to be a good X by seeing what the function is of Xs"

Hyvä v. vihreä? Vihreän kohdalla kyse konjunktiivisesta ominaisuudesta: vihreä villapaita on villapaita ja vihreä. Miten toimii _hyvän_ kohdalla? Ei ole olioon liittyvää _hyvää_, onko yhteistä ominaisuutta, koska kuvaamme samalla sanalla? Ei näytä olevan, kyseessä yksi kompleksi ominaisuus. Hyvyyden määritelmä kumpuaa funktiosta.

&rarr; Kun tiedämme ihmisen/ihmiselämän funktion, tiedämme millainen on hyvä ihminen/ihmiselämä. Aristoteleen maailmankäsitys teleologinen (päämäärähakuinen), olion tehtävä on toteuttaa telosta. Moraaliteorian tehtävä on osoittaa, mikä on ihmisen telos. Telos voidaan määrittää tutkimalla ihmisluontoa. Ihmisen telos on **eudaimonia** (onnellisuus), joka muodostuu mielen aktiivisuudesta &equiv; älyllinen aktiivisuus, mielen rationaalisen osan harjoittaminen johtaa intellektuaalisiin hyveisiin, intellektuaaliset hyveet johtavat moraalisiin hyveisiin.

&rarr; Hyvä ihiselämä/persoona/ihminen toteutuu harjoittamalla rationaalisia kykyjä.

## MacIntyren hyve-etiikka ##

"MacIntyren mukaan vasta kun hyväksytään uudelleen ajatus, että ihmisellä on olemus, joka määrittelee hänen todellisen päämääränsä, opitaan ymmärtämään sekä moraalin teoriaa että käytäntöä" (Pietarinen &amp; Poutanen 1998)

Aristoteleen moraalianalyysin perusosat:

1. Käsitys ihmisestä sellaisena kuin hän sattuu olemaan, koulimaton ihmismieli
2. Käsitys ihmisestä sellaisena kuin hän voisi olla, jos hän toteuttaisi olemuksellisen luonteensa (kulkee kohti telosta)
3. Etiikka tieteenä, joka osoittaa miten edellisestä päästään jälkimmäiseen.

MacIntyre: Valistuksen myötä 1700-luvulla skeptismi ja moderni ajattelu hylkäsivät käsityksen ihmisluonnosta (kokonaan hävinnyt 1980-luvulla). Näin filosofeille jäi vain ensimmäinen ja kolmas perusosa &rarr; moraaliperusteet välttämättä vajavaisia ja vailla perusteluja. Etiikka redusoituu käsitykseen siitä, millaisia ihmiset "vain ovat", jonka pohjalta (utilitarismi, deontologia) pyrkivät johtamaan oikeat/väärät teot, vailla tietoa siitä, millainen ihmisen **tulisi olla**.

Hume: Tosiasioista ei voi johtaa arvoja. Myös tämä johtuu MacIntyren mukaan Aristoteleen toisen perusosan hylkäämisestä. Samoin MacIntyrellä olemisen ja pitämisen välistä kuilua (is/ought gap) ei synny, jos hyväksytään ajatus ihmisen teloksesta.

&rarr; Etiikan on tutkittava millainen on ihmisen funktio.

"Jokaisen tyyppisellä seikalla, jota voidaan kutsua hyväksi tai pahaksi &ndash; mukaan lukien henkilöt tai teot &ndash; on tosiasiassa jokin erityistarkoitus tai sille ominainen tehtävä" (MacInture 1981) Teko on oikea/hyvä, jos sen tekee ihminen, joka toteuttaa teloksensa. Teko A on hyvä, joss se edistää ihmisen tehtävää eli telosta.

MacIntyrellä ihmisen telos liittyy tehtävien täyttämiseen yhteisössä. "Ihmisenä oleminen on erilaisten roolien täyttämistä, roolien, joilla on kullakin oma tehtävänsä ja tarkoituksensa (perheenjäsenen, kansalaisen &amp;c.) Ainoastaan silloin kun ihminen ajatellaan yksilöksi ennen roolejaan ja niistä irrallaan, 'ihminen' lakkaa
olemasta funktionaalinen käsite." (MacIntyre 1981)

Hyveellinen elämä on mahdollista vain yhteisöissä. Hyveillä on tärkeä tehtävä yhteisön toiminnassa. &ndash; Hyveiden harjoittaminen edellyttää, että löytää oman paikkansa yhteisössä ja hoitaa sen tehtäviä tai rooleja kunnolla (Pietarinen &amp; Poutanen 1998).

Hyveet ovat kaikille yhteisiä, yksilön omaa erillistä hyvää ei ole. "Hyvä elämä ihmiselle on elämä, jota käytetään ihmisen hyvän elämän etsimiseen, ja etsimiselle välttämättömät hyveet ovat niitä, jotka saavat meidät ymmärtämään, mitä muuta ja mitä enemmän hyvä elämä ihmiselle on." (MacIntyre 1981)

## MacIntyren hyve-etiikan kritiikki ##

1. **Yksilö ja yhteisö**: Ihmisen teloksen/hyveiden määrittely yhteisön kautta näyttää edellyttävän käsityksen yhteisön teloksesta/päämäärästä. Mikä on oikea käsitys yhteisön teloksesta? Vrt. Mussolini "Italian kansa on organismi, jolla on sen muodostavien yksilöiden päämääriä ja keinoja korkeammat päämäärät ja keinot." (Kieltämättä MacIntyre kuulostaa hieman fasistiselta.)
2. **Teloksen normatiivisuus**:  Se, mitä ihminen voi tehdä, on eri asia kuin se, mitä hänen pitää tehdä. Se millaiseksi ihminen voi tulla versus se millaiseksi hänen pitäisi tulla. Hyve-etiikassa nämä kietoutuvat toisiinsa.


