# P8. Klassikko; Arto Repo &ndash; arrepo@utu.fi #
*30.1.2013 &ndash; PUB2*

## Edellisellä luennolla ##

* Kontinuumin komposition / jatkuvuuden ongelma
* Erottamattomien identiteetin periaate (alkua)

## Riittävän perusteen periaattesta ##

Jos aktuaalinen maailma ajallisesti ääretön ja jokaisella tapahtumalla syynsä, **onko RPP voimassa?** Leibnizilla ei. Vaikka jokaiselle tapahtumalla maailman sisäiseinen syy, voidaan koko syiden sarjaa tarkastella erillisenä (vrt. integraalilaskenta) &ndash; mikä on tällön tämän sarjan syy? Tästä voidaan muotoilla Jumala-argumentti (tai argumentti jonkin maailman ulkopuolisen seikan puolesta)

_On the Ultimate Origin of Things_, RPP:tä ei voida löytää äärettömästä sarjasta. Aikaisemmista tiloista ei löydettävissä riittävää perustetta järjestelmän nykytilalle, syytä tulee etsiä muualla.

Leibnizin filosofinen teologia perustui ajatukselle aktuaalisesta maailmasta, jota edeltää metafyysisessä mielessä mahdollisuuksien avaruus. Aktuaalinen maailma siis mahdollisen maailman realisoituminen. Mahdollisuuksien tasolla ääretön määrä mahdollisia maailmoja (maksimaalinen propositiojoukko, jolla oma ontologinen statuksensa), jonka ontologinen perustana Jumalan ymmärrys.

Leibnizilla RPP pätee myös Jumalaan, Jumalan tietyn mahdollisen maailman valinta vaatii myös jonkin perusteen. Kyseistä, aktualisoitunutta maailmaa pidettävä siis _parhaana_ (kyseessä siis metafyysinen teesi, ei optimismin ilmaus).

Leibnizilla mahdolliset maailmat koostuvat aktualisoimaan pyrkivistä, mahdollisista olioista, _striving possibles_. Vrt. Spinozan ajatus kontingenttien totuuksien mahdottomuudesta (nesessitarianismi).

## Erottamattomien identiteetin periaate ##

*Identtisten erottamattomuden periaate* = "Leibnizin laki". Jos x on identtinen (sama) kuin y:n kanssa (x=y) niin x:llä ja y:llä on samat ominaisuudet. Samuudesta seuraa samanlaisuus.

Leibnizin hyväksymä *erottamattomien identiteetin periaate* = Jos kahdella oliolla on samat ominaisuudet, ne ovat yksi ja sama olio. Samanlaisuudesta seuraa samuus.

Onko periaate Leibnizilla välttämätön? Luennolla esitetyn mukaan kyllä (RPP:n ja EIP:n suhteeseen palataan myöhemmin). 

Monadologia. Aineen osa on aina jaettavissa, väärä tapa löytää substansseja. Yksinkertainen substanssi sielu/sielun kaltainen, minää ajattelun subjektina ei voida enää jakaa. Ensimmäinen persoona paljastaa monadien luonteen.

Monadeja ei voida ajatella staattisina. Havainnot (perkeptiot) + halut (appetitiot, _appetites_). Halut vastaavat dynamiikasta, mutta oleellista kuitenkin perkeptiot, monadi **perkeptioiden sarja**, mielen elämä on maailman havaitsemisen prosessi (jota halut vievät tilasta toiseen). Monadien olemus näin representatiivisia entiteettejä, niiden olemus on representoida todellisuutta.

Representoitava maailma kaikilla monadeilla sama, jokainen monadi myös representoi koko maailman. Monadit kuitenkin erottautuvat toisistaan. Jokainen monadi on näin maailman representaatio _jostakin näkökulmasta_ (_point of view_). Näkökulma individuoi monadin/substanssin, jolloin ei voida ajatella maailmaa, jossa toinen sama näkökulma. Tämä substanssi olisi edellisen substanssin kanssa sama, EIP:n pitää siis metafyysisesti päteä. (Russel kutsuu tätä osaa Leibnizin filosofiasta sadunomaiseksi "kauniiksi tarinaksi")

Toisesta, mahdollisten maailmojen näkökulmasta on kuitenkin myös luontevaa päätyä ajatukseen EIP:stä. 

Oletetaan, että EIP on epätosi, niin, ettei se päde aktuaalisessa maailmassa. Maailmassa näin kaksi (sisäisesti) identtistä oliota A ja B. Tämä aktuaalinen maailma on yksi mahdollisista maailmoista. Postuloidaan toinen mahdollinen maailma, joka ei eroa ensimmäisestä maailmasta muuten kuin niin, että A ja B ovat vaihtaneet paikkoja. 

Nyt, identiteetin vaihdoksen jälkeen MM1 ja MM2 ovat kvalitatiivisesti täsmälleen samoja. Tästä näyttää seuraavan kaksi ulottuvuutta konstruoida/varioida mahdollisia maailmoja:

1. Varioidaan olioiden ominaisuuksia, kvalitatiivinen erilaisuus.
2. Varioidaan olioiden identiteettejä, sitä mikä yksilö on mikäkin.

Voidaanko ajatella, että on mahdollinen maailma, jossa muutetaan ainoastaan kahden yksilön identiteetin paikkaa? Jos tämän hyväksyy, hyväksyy samalla _haecceitismiksi_ (_haecceitsim_) nimetyn opin (lat. haec = tämä). Tässä oliolla on muutakin sitä määrittävää/erottavaa kuin ominaisuudet, sillä on myös "tämyys". (Tämyys tuntunee abstraktilta, mutta mm. David Armstrong hyväksyy tämän &ndash; pun intended &ndash; teoksessaan _A World of States of Affairs_, samoin David Kaplan.)

Tämyyteen/haeccaetismiin on päädytty hylkäämällä EIP? Kyllä, joskin ei seuraa loogisesti suoraan ja täysin edellisestä päättelystä.

## Havaitsemisesta (Clarke-Leibniz-kirjeenvaihdossa) ##

Miten havaitsemme olioita? Miten Jumala havaitsee (tai tuntee) oliot? Kysymykset kulkevat kirjeenvaihdossa käsi kädessä. 

Optiikassa Newton määrittää avaruuden Jumalan aistinelimeksi (_sensorium_). Avaruus on Jumalan ja luodun välisessä suhteessa tärkeässä asemassa. Nonentiteetti avaruus on Newtonilla otettava yhtä vakavasti kuin siinä olevat oliot, yritys antaa avaruudelle jokin rooli.

Leibnizin mukaan tästä seuraa se, että maailmasta tulee Jumalasta riippumaton (jos Jumala tarvitsee maailman havaitsemiseen aistinelintä), uskonnon näkökulmasta vaarallinen oppi (1. kirje). Clarke vastaa tähän kiistämällä avaruuden olevan Newtonilla _sensorium_. Taustalla yleisempi teoria siitä, että representaatio edellyttää **välitöntä läsnäoloa**, immediate presence (oli oliota representoiva mieli sitten ihmisen tai Jumalan), kyseessä siis Jumalan välitön läsnäolo, ei varsinainen aistinelin.

Leibniz tarttuu myöhemmin tähän väitteeseen, sillä Leibnizilla Jumalan ja luodun suhde dynaamisempi.

