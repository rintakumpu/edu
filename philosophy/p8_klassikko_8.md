# P8. Klassikko; Arto Repo &ndash; arrepo@utu.fi #
*6.3.2013 &ndash; PUB2*

**Vielä kurssilla:**

4. Kant: Vasemman ja oikean käden hanskat
5. Erilaiset geometriat (Bernhard Riemann)
6. Aika-avaruus

## Edellisellä luennolla ##

* Lebnizin relationalismi

## Leibnizin relationalismi (cont'd) ##

(Ajatukset relaatioiden ontologisesta statuksesta, metafysiikasta, ei kirjeenvaihdossa, mutta kirjeenvaihdon taustalla)

**Aika:** _Systems of relations_, (ajassa) peräkkäin eksistoivien olioiden **järjestys** (_order_)

**Avaruus:** _Systems of relations_, samanaikaisesti/yhdessä eksistoivien (_coexisting_) olioiden järjestys; aika ymmärrettävä ennen avaruutta (avaruuden määritelmän **samanaikaisuus**), aikaa ei enää mahdollista Leibnizilla määritellä perustavimmilla käsitteillä. Leibnizilla tendenssi sulkea aika pois metafysiikan perustasolta (monadien tasolta). 

Perkeptiot ovat monadien sisäiset tilat, monadi perkeptioiden **sarja**. Monadit ei-avaruudellisia, ei-fysikaalisia, mentaalisia. Monadin käsitykseen näyttää kuitenkin sisältyvän aika. _Sarjamaisuus_ vielä perustavampaa kuin aika.

Myös J.M.E. **McTaggartin** (1866&ndash;1925) ajan filosofia pyrki osoittamaan ajan käsitteen ristiriitaisuuden, myös hänellä ajan taustalla jokin sarjamaisuus, joka tuottaa ihmiselle ajan kokemuksen.

Jana L on pidempi kuin jana M &ndash; mikän on tämän asiantilan ontologinen rakenne? Leibnizilla "three several ways":

1. L:llä on relationaalinen _ominaisuus_ **olla pidempi kuin M**, formaalisti Pl.
2. M:llä on relationaalinen _ominaisuus_ **olla lyhyempi kuin L**, formaalisti Lm. (Ongelma: Miten toinen olio voi esiintyä toisen olion aksidenssissa?)
3. L:n ja M:n **välillä** on _relaatio_ **olla pidempi kuin**, formaalisti Rlm.

Kohta kolme tuntuu adekvaateimmalta tavalta kuvata ontologista rakennetta (menemättä kiistaan troopeista ja universaaleista). Tämä koettiin kuitenkin uuden ajan alussa ongelmalliseksi, substanssi ja aksidenssi OK, mutta mitä ovat relaatiot, jotka eivät inheritoi oliossa? Relaation pitäisi olla kahden olion aksidenssi, mutta aksidenssi/ominaisuus ei voi olla jaettu, kantavia olioita voi olla vain yksi. Relaatiolla ei näytä olevan lainkaan kantajaa, relaatioiden ontologinen status näin ongelmallinen. Relaatiot pyrittiin palauttamaan relationaalisiksi ominaisuuksiksi (Locke, Spinoza, &amp;al.)

(Aristoteelisessa maailmankuvassa vain substansseja, joilla aksidensseja, myös jokin substanssin sisäinen olemuus. Leibniz kiistää myös, että näillä olioilla on "tausat", avaruus.)

    L on metrin pituinen.
    M on puolen metrin pituinen.

Näiden ei-relationaalisten tosiseikkojen vallitessa **L on pidempi kuin M**, relaatio _seuraa_ loogisesti, välttämättä ei-relationaalisista ominaisuuksista. Relationaalinen tosiseikka kuitenkin edellyttää, että L:n ja M:n pituuksia **verrataan** toisiinsa. &rarr; viittaus vaatii vertaavan subjektin (juurikin Locken ajatus) &rarr; idealistinen käänne, relaatiot subjektiivisia, ei puhuta enää (kantilaisesti) oliosta itsestään.

Voisiko tosiseikoista seuraava **L on pidempi kuin M** olla metafyysinen _grounding_, perustaminen, metafyysisesti perustettavissa? Entä relaatio L on metrin päässä M:stä? Relaatio voi vallita riippumatta L:n ja M:n ominaisuuksista.

Relaatioiden lajit: sisäinen (_internal_, L on pidempi kuin M, linkki olioiden ominaisuuksiin) / ulkoinen (_external_, L on metrin päässä M:stä, ei suoraa linkkiä olioiden ominaisuuksiin, voi muuttua vaikka olioiden sisäiset ominaisuudet eivät muutu). **Leibniz** kiistaa ulkoisten relaatioiden olemassaolon, nämäkin relaatiot palautuvat ei-relationaalisiin ominaisuuksiin, myös avaruudelliset relaatiot ovat siis sisäisiä: "no purely extrinsic denominations".

Miten avaruudellisia relaatioita voi ajatella sisäisinä?

1. Yleisluonteinen metafyysinen periaate: Kaikki vaikuttaa kaikkeen. Tämä yleinen totuus Leibnizilla ristiriidassa ekstrinsisten relaatioiden kanssa. &rarr; Ulkoisten relaatioiden muuttuessa pitää tapahtua jotain olioiden sisällä.
2. Malli (luennoitsijan, Leibnizilla peilejä &amp;c.): Kaksi televisiota, jossa toisessa hevonen juoksee vasemmalle, toisessa oikealle. Näyttävät samalta hevoselta eri kuvakulmista. Televisiot representoivat maailmaa tietystä näkökulmsta (kaksi eri kameraa kentän eri laidoilla, 20m etäisyydellä toisistaan). Representaatioiden pohjalta voidaan sijoittaa nämä representaatiot avaruuteen. Televisioiden välille syntyy avaruudellinen relaatio (20m, ei televisiovastaanotinten etäisyys), joka perustuu olioiden sisäisiin ominaisuuksiin. **Jos oliot ajatellaan representationaalisiksi, niin voidaan ajatella, että niiden välille konstituoituu/rakentuu avaruudellinen järjestys.** &rarr; Avaruudellinen, relationaalinen järjestys monadien välille muodostuu niiden representaatioiden/perkeptioiden pohjalle. (Jumalan luomaa "taustaa" ei näin myöskään tarvita.)

Leibnizin metafysiikan koherenssi? Substanssit ovat samassa maailmassa, mutta vailla ekstrinsiä relaatioita tai taustalla olevaa avaruutta:

    x   x
      x
    x   x

Leibnizilla substanssien samassa maailmassa olemisen mahdollistaa perkeptioiden sarjojen (substanssien) välinen harmonia. Seurauksena solipsismi? Pluralistisen metafysiikan (jossa substanssit annetaan ennen maailmaa) yleinen ongelma. Ratkaisuna spinozalainen monadismi, jossa maailma ensisijainen?

## Leibnizin mekanistinen luontokäsitys ja voimat ##

Muita mekanistisen luontokäsityksen edustajia Descartes, ehkä Spinoza, Locke (newtonilainen fysiikka kuvaa luonnon oikein) &perp; Aristoteelis-skolastinen hylomorfismi, jossa substanssit (kissat, hevoset &amp;c.) muodostuvat materiasta ja muodosta. Muoto ~ lajiolemus; materia toissijainen, yksilöi lajiominaisuuden.

Tieteellinen selittäminen Aristoteleella lähti _muodoista_ ei epämääräisestä materiasta. Luonnon selittäminen näin pluralistista. 

Mekanistisessa maailmankatsomuksessa kaikkia luonnon tapahtumia voidaan selittää samoin peruskäsittein, jotka ovat ne käsitteet, joiden avulla voidaan ymmärtää aine/materia. Descartesilla materian prinsipaalinen ominaisuus on ulotteisuus (muut johdetaan tästä) &rarr; Maailma selitettävissä geometrisin käsittein. &rarr; Ajatus yhtenäisestä luonnontieteestä.

Myöhempi uuden ajan mekanistinen luontokäsitys (myös Leibniz) rakentui Descartesin kritiikin varaan. Leibniz päätyi kuitenkin panorganisismiin (maailma jaettavissa äärettömiin, samalla maailma elävien olentojen hierarkia, joka jatkuu äärettömästi molempiin suuntiin) &perp; korpuskularianismi (kuten atomismi).
